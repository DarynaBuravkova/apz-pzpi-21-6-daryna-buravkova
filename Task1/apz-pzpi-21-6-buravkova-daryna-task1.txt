1.	БІЗНЕС-ВИМОГИ
   
1.1.	Передумови


У світі стрімко зростає популярність кавових автоматів, що надають можливість швидкого та зручного отримання кавових напоїв. За останні кілька років споживання кави поза кав'ярнями значно збільшилося, що спонукає багатьох підприємців та офісні організації розглядати можливість встановлення кавових автоматів на своїх територіях. Проте, управління та обслуговування таких автоматів може бути складним завданням. Часто виникають проблеми з моніторингом рівня запасів, плануванням технічного обслуговування, а також забезпеченням зручного замовлення та оплати напоїв. Аналіз ринку показав, що існуючі методи обслуговування клієнтів у сфері кавових автоматів залишають бажати кращого, і це стала основою для створення програмної системи.
Головною ідеєю розробки програмного продукту є створення інноваційної системи управління автоматами з кавою, яка дозволить забезпечити зручний та ефективний процес замовлення кави для клієнтів, а також оптимізувати управління автоматами для адміністраторів. Програмний продукт має на меті покращити користувацький досвід та збільшити ефективність управління автоматами з кавою в різних закладах та офісах. Використання IoT девайсу дозволить підвищити рівень автоматизації та забезпечити розширені можливості моніторингу та управління автоматами, що відповідатиме сучасним вимогам ринку та сприятиме покращенню сервісу для клієнтів.


1.2.	Бізнес-можливості


На ринку існують деякі аналогічні рішення для управління кавовими автоматами, проте їхні можливості та функціонал обмежені. Наприклад, програма CoffeeMaster пропонує замовлення кави через мобільний додаток, але не має можливості віддаленого моніторингу стану автоматів. 
Платформа Nayax пропонує програмне забезпечення для управління автоматами, включаючи кавові машини. Їхні рішення дозволяють власникам автоматів віддалено моніторити стан автоматів та керувати певними параметрами через веб-інтерфейс. Однак, Nayax не завжди забезпечує інтеграцію з розумними пристроями та може мати обмежені можливості аналітики. Рішення Vendon також спрямовані на управління автоматами, включаючи кавові. Вони пропонують інструменти для моніторингу запасів, замовлення та аналізу продажів. Проте, вона може бути менш інтегрованою з IoT пристроями та не мати таких розвинених можливостей для адміністрування та аналізу даних.
Основними перевагами розроблюваного програмного продукту над існуючими аналогами є інтеграція з розумними пристроями. Використання IoT або SmartDevice дозволить забезпечити віддалений моніторинг рівня запасів і статусу автоматів, автоматичне виявлення та виправлення неполадок, а також підвищить рівень автоматизації та зручності управління системою.
Також майбутній продукт буде забезпечувати комплексне управління автоматами, включаючи моніторинг запасів, аналіз статистики, адміністрування та інші функції, що робить його універсальним рішенням для бізнесу.
Для забезпечення прибутку програмний продукт може використовувати моделі монетизації, такі як підписка на платні функції, комісійні з продажів кави або платні плани обслуговування. Ринкова орієнтація продукту спрямована на офіси та торговельні центри, де існує великий попит на кавові автомати та потреба у зручному та ефективному управлінні ними. Такий ринок дозволить максимізувати розповсюдження та прибуток від використання програми.

2.	КОНЦЕПЦІЯ РІШЕННЯ
   
2.1.	Окреслення концепції


Інноваційна програмна система для автоматизованого управління та моніторингу процесу приготування напоїв призначена для полегшення та оптимізації процесу приготування кавових напоїв у будь-якому місці.
Основна мета продукту - забезпечити швидкий, зручний та якісний доступ до замовлення різноманітних кавових напоїв для кожного користувача. Система пропонує широкий вибір напоїв, які можна налаштувати під індивідуальні смакові уподобання кожного клієнта.
Концепція цієї системи базується на поєднанні передових технологій управління, інтернету речей та зручного інтерфейсу для користувачів. Вона надає можливість замовляти та налаштовувати напої за допомогою мобільного додатку або спеціального веб-інтерфейсу. Адміністратори системи отримують доступ до інтерфейсу керування, де можуть відслідковувати стан обладнання, проводити аналіз ефективності та налаштовувати параметри приготування напоїв.
Переваги впровадження цієї програмної системи полягають у  оптимізації процесу приготування напоїв, зменшуючи витрати часу та зусиль користувачів. Крім того, система забезпечує високу якість та стабільність приготування напоїв завдяки автоматизованому контролю параметрів та стану обладнання. Для адміністраторів системи це дає можливість ефективно керувати та моніторити роботу обладнання в реальному часі, що сприяє підвищенню ефективності та надійності процесу приготування напоїв.
Загальна перевага впровадження цього продукту полягає в створенні комфортного та ефективного середовища для отримання якісних напоїв, яке задовольняє потреби як клієнтів, так і власників системи.


2.2	Головна функціональність


MF-1: Реєстрація та створення особистого облікового запису для користувачів.
MF-2: Пошук та фільтрація автоматів з кавою за різними критеріями, такими як місцезнаходження, тип напою та рейтингом користувачів.
MF-3: Можливість перегляду доступних напоїв у кожному автоматі та робити замовлення.
MF-4: Зручний та безпечний процес оплати замовлення через різні методи оплати та облік витрат.
MF-5: Моніторинг автоматів за такими параметрами, як стан обладнання та рівень інгредієнтів у кожному автоматі.
MF-6: Можливість налаштовувати параметри приготування напоїв, такі як температура, сила, об'єм тощо, для кожного автомату окремо.
MF-7: Автоматичні сповіщення, які повідомляють технічну підтримку про будь-які несправності чи проблеми з обладнанням у реальному часі.
MF-8: Можливість створювати звіти та аналізувати дані про використання автоматів.
MF-9: Відгуки та оцінки про якість напоїв та обслуговування.
MF-10: Можливість створювати власні рецепти напоїв та зберігати їх у системі для подальшого використання та обміну з іншими користувачами.

3.	РАМКИ ОБМЕЖЕННЯ ПРОЄКТУ
   
3.1.	Рамки первинного випуску


Cистема складається з різних компонентів, включаючи серверну частину, клієнтську частину для ПК, клієнтську частину для смартфонів, та IoT або Smart Device частину. В рамках першого випуску будуть реалізовані функції, описані раніше, в кожній частині системи:
Серверна Частина (Back-end):
FE-1: Відправка запитів користувачів на авторизацію для доступу до системи.
FE-2: Управління інформацією про автомати, напої, замовлення та транзакції в базі даних.
FE-3: Обробка запитів користувачів на управління обліковими записами, включаючи створення, редагування, видалення та відновлення паролів.
FE-4: Збереження, оновлення та видалення інформації про обладнання та інгредієнти напоїв у системі.
FE-5: Реалізація бізнес-логіки, включаючи розрахунок вартості кавових напоїв.
FE-6: Управління адміністраторськими правами та моніторинг системи.
FE-7: Захист персональних даних користувачів та інформації від несанкціонованого доступу.
FE-8: Обробка запитів на пошук та фільтрацію доступних автоматів для користувачів.
FE-9: Зміна параметрів для автоматів з кавою зі сторони сервера.
Клієнтська Частина (Front-end):
FE-1: Реєстрація та авторизація користувачів на клієнтській стороні.
FE-2: Інтерфейс для пошуку та фільтрації доступних автоматів.
FE-3: Відображення детальної інформації про обраний напій.
FE-4: Можливість замовляти напій.
FE-5: Можливість коригування параметрів напою.
FE-6: Інтерфейс для вибору платіжних методів та здійснення оплати.
FE-7: Можливість залишати відгуки та оцінки для кавових напоїв.
FE-8: Можливість моніторингу автоматів з кавою.
FE-9: Можливість перегляду всіх замовлень.
FE-10: Перегляд аналітики для кожного з автоматів.
 Мобільний Програмний Застосунок (Mobile):
FE-1: Можливість реєстрації та авторизації через мобільний додаток.
FE-2: Пошук та фільтрація доступних автоматів.
FE-3: Відображення інформації про кавові напої та їх характеристики.
FE-4: Можливість швидкого замовлення через мобільний додаток.
FE-5: Перегляд історії замовлень та деталізація кожного замовлення.
FE-6: Можливість оцінки та залишення відгуків про кожний замовлений напій.
IoT Інтеграція:
FE-1: Отримання даних про стан обладнання та ресурсів напоїв з автоматів.
FE-2: Відправка команд для оновлення параметрів та стану автоматів.
FE-3: Моніторинг та відправка сповіщень у разі виявлення несправностей або проблем з обладнанням.


3.2.	Рамки наступних випусків


Програмна система для управління, роботи та відстеження автоматів з кавою буде розвиватися шляхом поетапної реалізації нової функціональності та можливостей у майбутніх випусках. Для майбутніх випусків розглядається наступна функціональність:
FE-1: Розробка персоналізованих рекомендацій користувачам на основі їхніх уподобань та історії замовлень.
FE-2: Додавання нових видів напоїв та можливість налаштування інгредієнтів для персоналізованих рецептів.
FE-3: Інтеграція з GPS для визначення місцезнаходження користувача та найближчих автоматів.
FE-4: Можливість налаштовувати знижки та бонуси для постійних клієнтів або за певні умови.
FE-5: Можливість користувачів зберігати свої улюблені напої та налаштування для швидкого доступу та замовлення у майбутньому.

4.	БІЗНЕС КОНТЕКСТ

4.3.	Робоче середовище


Робоче середовище проєкту базується на сучасних технологіях та інструментах, що забезпечать ефективну та надійну розробку програмного забезпечення.
Для реалізації серверної частини системи було обрано мову програмування C# та фреймворк ASP.NET Core. ASP.NET Core є потужним фреймворком для створення високопродуктивних веб-додатків та мікросервісів. Використання C# дозволить реалізувати серверну логіку швидко та ефективно. Для зберігання даних буде використовуватися база даних MS SQL Server, яка забезпечить швидкий доступ до даних та їхню безпеку.
Клієнтська частина системи буде реалізована за допомогою технологій React.js та Bootstrap 5. 
Для мобільної розробки буде використовуватися платформа Xamarin з використанням C#. Це забезпечить швидку розробку та однаковий досвід користувача на різних платформах.
Для інтеграції зі смарт-пристроями планується використовувати платформу Arduino. Середою розробки буде Arduino IDE. Використання Arduino дозволить нам забезпечити інтеграцію з різноманітними сенсорами та іншими зовнішніми пристроями для забезпечення розширених функцій нашої системи.
